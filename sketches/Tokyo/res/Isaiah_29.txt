הוי אריאל אריאל, קרית חנה דויד; ספו שנה על-שנה, חגים ינקופו.
והציקותי, לאריאל; והייתה תאנייה ואנייה, והייתה לי כאריאל.
וחניתי כדור, עלייך; וצרתי עלייך מוצב, והקימותי עלייך מצורות.
ושפלת מארץ תדברי, ומעפר תישח אמרתך; והיה כאוב מארץ, קולך, ומעפר, אמרתך תצפצף.
והיה כאבק דק, המון זרייך; וכמוץ עובר המון עריצים, והיה לפתע פתאום.
מעם יהוה צבאות תיפקד, ברעם וברעש וקול גדול; סופה, וסערה, ולהב, אש אוכלה.
והיה, כחלום חזון לילה, המון כל-הגויים, הצובאים על-אריאל; וכל-צוביה, ומצודתה, והמציקים, לה.
והיה כאשר יחלום הרעב והנה אוכל, והקיץ וריקה נפשו, וכאשר יחלום הצמא והנה שותה, והקיץ והנה עייף ונפשו שוקקה כן יהיה, המון כל-הגויים, הצובאים, על-הר ציון.
